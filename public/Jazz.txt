Zweimal Jazz är en hingst avlad för den internationella toppsporten, efter den framstående hingsten
Furst Jazz (Fürst Romancier – Painted Black – Jazz). Furst Jazz är en prestationshingst med
imponerande meriter och, framför allt, med avkommor som utmärker sig stort inom sport och avel.
Bland hans mest framgångsrika avkommor finns premiumhingsten For Donnerhall OLD samt
hingsten Vuelta som vann Westfaliska hingstpremieringen mem även Flashbang som segrade i det
tyska sporttestet för 4-åriga hingstar med bland annat 9,0 på trav och galopp och 9,0 i helhetsintryck.
På mödernet har Zweimal Jazz en lika stark och prestationssäker stam. Hans mor Ballet har en bror
som har tävlat svår klass i dressyr, och hon är efter hingsten Bellagio som bland annat vann Champion
of the Winners på Globen 2012. Morfadern Olivi är dessutom känd för att lämna ett stort antal
avkommor i elitsporten. Med denna härstamning råder det ingen tvekan om att Zweimal Jazz är en
häst med exceptionella framtidsutsikter.
Zweimal Jazz ägs av Peter Bamforth, som köpte honom som föl av uppfödaren Anita Hernold Hassel.
Redan från början föll vi för hans fantastiska exteriör och hans försiktiga, ödmjuka personlighet. Vi
har fått följa honom från föl till ridhäst och idag är jag stolt över att få kalla honom min bästa vän.
Han är aldrig sur eller istadig, alltid samarbetsvillig och lätt i kommunikationen, vilket ger honom en
ridbarhet utöver det vanliga.
Han har tre mycket goda gångarter, men trots detta tycker jag att hans mentalitet är hans största styrka.
Han är omtänksam, vänlig och otroligt enkel i all hantering. Jag kan leda honom från hagen i en
sytråd, och han följer mig vart jag än går. Hans godhjärtade och kloka temperament är något jag aldrig
kan berömma tillräckligt!
Hittills visar han stor arbetsglädje och lätthet i allt han gör. Han tar naturligt en fin kontakt med bettet,
har varit välbalanserad och taktmässig ända från första dagen, och han har dessutom ett härligt
påskjut. Det här är en häst som inte kräver en proffsryttare utan är lätt och trevlig att rida föra alla
ryttare, begåvad och alltid med på noterna.
Med sin härstamning, sin ridbarhet och sitt fantastiska psyke har han en mycket ljus framtid inom
sporten. Jag ser fram emot varje steg i hans utbildning och är övertygad om att Zweimal Jazz kommer
bli något alldeles extra.