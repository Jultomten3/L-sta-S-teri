Azalea som är uppfödd av stall Hagalund är den nyaste stjärnan i vårt stall och ägs av Peter Bamforth
som förvärvade henne som tvååring hösten 2025. Vi var på jakt efter en framtida superstjärna, en
individ med ”det där lilla extra” som på sikt kan höja nivån på hela vår dressyrsatsning. När vi fick
syn på Azalea var det omedelbart tydligt att hon besatt precis de egenskaperna.
Hennes elasticitet är något utöver det vanliga, det är som om hon har ett extra fjädringssystem inbyggt
i kroppen. Varje steg hon tar är fullt av energi, styrka och uttryck. Hon fångade blicken direkt med sin
karisma och självklara utstrålning och stack verkligen ut bland alla de hästar vi tittat på.
Azalea är en tydlig arvtagare till sin far Rosebank VH, som själv är efter den fenomenale Revolution.
Rosebanks mor, Darling II VH (e. Dalwhinnie – Dakarta VH), kommer ur den välkända stofamilj 31,
den framstående ”Elmarina-familjen” som i åtta raka generationer lämnat elit- och diplomston samt
tävlings individer på hög nivå.
På mödernet bär Azalea dessutom de bästa förutsättningar genom sin morfar For Romance I Grand
Prix-tävlande hingst och en etablerad förvärvare av internationella sporthästar. Han är efter Gesina (e.
Sir Donnerhall I – Don Schufro), en möderne linje med dokumenterat högklassig prestation och avels
kvalitet en verklig skatt att få i stamtavlan.
Allt detta gör att hon har alla förutsättningar att nå den absoluta toppen inom internationell dressyr,
och vi känner ett stort ansvar och en enorm stolthet över att få utveckla henne på vägen dit.